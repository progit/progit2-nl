////
Laatst bijgewerkt van progit/progit2 referentie: 7836cfed
////
[preface]
== Voorwoord door Ben Straub

De eerste editie van dit boek is wat me verslaafd maakte aan Git. Dit was mijn introductie in een manier van software maken die natuurlijker aanvoelde dan alles wat ik daarvoor gezien had. Ik had al een aantal jaren ervaring als ontwikkelaar achter de rug, maar dit boek was mijn reisgids naar een veel interessantere weg dan die waar ik me eerst op bevond.

Nu, jaren later, lever ik een bijdrage aan een belangrijke Git implementatie, ik ben gaan werken voor het grootste Git hosting bedrijf, en ik heb de wereld rondgereisd om mensen te leren over Git. Toen Scott me vroeg of ik interesse had om aan de tweede uitgave mee te werken, hoefde ik er geen seconde over na te denken.

Het was me een groot plezier en een voorrecht om aan dit boek te werken. Ik hoop dat het jou net zoveel zal helpen als het mij gedaan heeft.
