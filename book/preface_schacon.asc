////
Laatst bijgewerkt van progit/progit2 referentie: c568962268
////
[preface]
== Voorwoord door Scott Chacon

Welkom bij de tweede editie van Pro Git.
De eerste editie is nu meer dan vier jaar geleden uitgegeven.
Sindsdien is er veel veranderd en tegelijkertijd zijn veel belangrijke zaken dat niet.
Waar de meeste kern commando's en concepten vandaag de dag nog steeds valide zijn omdat het kernteam van Git ongelofelijk goed is in het backward compatible houden van zaken, zijn er een aantal significante toevoegingen en wijzigingen in de omgeving van Git geweest.
De tweede editie van dit boek is bedoeld om deze wijzigingen een plek te geven en het boek bij te werken zodat het nog behulpzamer kan zijn voor de nieuwe gebruiker.

Toen ik de eerste editie schreef, was Git nog steeds een relatief moeilijk te gebruiken en nauwelijks aangepast stuk gereedschap voor de meer gevorderde hacker.
Het begon in bepaalde gezelschappen wel meer ingevoerd te raken, maar het was nog zeker niet de mate van aanwezigheid die het tegenwoordig heeft.
Sinds die tijd, heeft bijna elke open source gezelschap het geadopteerd.
Git heeft ongelofelijke vooruitgang geboekt op Windows, in de explosieve toename van grafische gebruikers interfaces ervoor op alle platformen en in de ondersteuning door IDE's en in het zakelijk gebruik.
De Pro Git van vier jaar geleden is daar onwetend van.
Een van de hoofddoelen van deze nieuwe uitgave is om aan al deze nieuwe ontwikkelingen in de Git gemeenschap enige aandacht te besteden.

De Open source gemeenschap die Git gebruikt is ook explosief toegenomen.
Toen ik in het begin ging zitten om het boek te schrijven, nu ongeveer vijf jaar geleden (het kostte me nogal wat tijd om de eerste versie te schrijven), was ik net begonnen met werken bij een nogal onbekend bedrijf die een Git hosting website aan het ontwikkelen was dat GitHub heette. Ten tijde van publicatie waren er misschien een paar duizend mensen die de site gebruikten en maar vier van ons die eraan werkten.
Op het moment dat ik deze introductie schrijf, kondigt GitHub onze 10 miljoenste gehoste project aan, met bijna 5 miljoen geregistreerde ontwikkelaars accounts en meer dan 230 medewerkers.
Of je het leuk vindt of niet, GitHub heeft grote invloed gehad op grote gedeelten van de Open Source gemeenschap op een manier die nauwelijks te bevroeden was toen ik me aan de eerste editie ging wijden.

Ik schreef een kleine paragraaf in de originele versie van Pro Git over GitHub als een voorbeeld van een gehoste Git waar ik eigenlijk nooit erg tevreden over was.
Het voelde niet prettig dat ik aan het schrijven was over iets waarvan ik vond dat niet meer was dan een gemeenschapsbron en ook nog eens over mijn bedrijf schreef.
En hoewel het nog steeds niet lekker voelt vanwege de verstrengeling van belangen, is het belang van GitHub in de Git gemeenschap niet te ontkennen.
In plaats van een voorbeeld van Git hosting, heb ik besloten om dat deel van het boek te wijzigen in een meer gedetailleerde beschrijving van wat GitHub is en hoe het efficiënt te gebruiken.
Als je gaat leren hoe Git te gebruiken, dan gaat de kennis hoe GitHub te gebruiken je helpen om deel te nemen in een enorme gemeenschap, wat waardevol is ongeacht welke Git host je besluit te gaan gebruiken voor je eigen code.

De andere grote wijziging sinds de tijd van de laatste publicatie is de ontwikkeling en de opkomst van het HTTP protocol voor Git netwerk transacties.
De meeste voorbeelden in het boek zijn gewijzigd naar HTTP van SSH omdat het zoveel eenvoudiger is.

Het is prachtig om Git in de afgelopen paar jaar te hebben zien groeien van een relatief obscure versiebeheer systeem tot iets wat commerciële versies en open source versiebeheer domineert.
Ik ben blij dat Pro Git het zo goed gedaan heeft en dat het in staat is geweest om een van de weinige verkrijgbare technische boeken te zijn die zowel redelijk succesvol als volledig open source is.

Ik hoop dat je van deze bijgewerkte editie van Pro Git zult genieten.
